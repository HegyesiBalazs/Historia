<!DOCTYPE html>
<html lang="hu">
<head>
    <meta charset="UTF-8">
    <link rel="shortcut icon" type="historia" href="logo.webp">
    <meta name="viewport" content="width=device-width, initial-scale=1.0">
    <title>Második világháború</title>
    <link rel="stylesheet" href="style.css">
</head>
<body id="masodikvh_body">

    <header id="masodikvh_header">
        <h1>A második világháború</h1>
        <h2 id="alcim">„Nem tudom, milyen fegyverekkel fogják megvívni a harmadik világháborút, de a negyediket botokkal és kövekkel.”</h2>
    </header>
    <h4>Albert Einstein</h4>



    <section id="elozmenyek" class="fejezet">
        <h2 class="fejezetcim">Előzmények</h2>

        <p> 
            <h3>Anschluss</h3>
            <br>
            Bár a versailles-i békeszerződés kifejezetten megtiltotta Németországnak és Ausztriának az egyesülést, Hitler figyelmen kívül hagyta ezt a rendelkezést.
            1938 márciusában a német hadsereg, az úgynevezett Wehrmacht, bevonult Ausztriába szinte ellenállás nélkül. 
            Hitler az osztrák németajkúakat a Német Birodalom részének tekintette, és az Anschluss-t a német nép egyesítésének fontos lépésének nevezte. 
            Az osztrák vezetés megpróbált népszavazást tartani az egyesülésről, de Hitler attól tartott, 
            hogy az eredmény nem az ő javára fog dőlni, ezért gyorsan lépett, és a német csapatok bevonultak az országba. 
            Az eseményt széles körben ünnepelték Ausztriában, bár sokan kényszer hatására támogatták.

        </p>


        <p>
            <h3>Müncheni konferencia</h3>
            <br>
            A müncheni konferenciát 1938. szeptemberében Németország, Olaszország, Nagy-Britannia és Franciaország részvételével rendezték meg. Hitler követelte, hogy a 
            túlnyomórészt németek lakta Csehszlovákiai Szudéta-vidéket csatolják Németországhoz, azzal érvelve, hogy ott a németek elnyomásban élnek.
            Neville Chamberlain brit miniszterelnök és Édouard Daladier francia miniszterelnök a „megbékélés” politikáját követve beleegyeztek Hitler 
            követeléseibe, abban a reményben, hogy ezzel elkerülhetik a háborút. Csehszlovákia képviselőit nem hívták meg a tárgyalásokra, 
            és gyakorlatilag meg sem kérdezték őket. A megállapodás alapján Németország megszállta a Szudéta-vidéket, amely stratégiai jelentőséggel 
            bírt, mivel Csehszlovákia legmodernebb védelmi vonalai is itt helyezkedtek el.
            <br>
            <br>
            Hitler célja azonban nem állt meg a Szudéta-vidék megszerzésénél. 1939 márciusában a német hadsereg bevonult Prágába, és megszállta Csehországot. 
            Ezzel Csehszlovákia megszűnt önálló államként létezni.
            Szlovákiát különálló, de német ellenőrzés alatt álló bábállammá alakították, amelyet Josef Tiso vezetett. 
            Ez a lépés világosan megmutatta, hogy Hitlernek nemcsak a németek által lakott területek megszerzése volt a célja, 
            hanem Európa minél nagyobb részének közvetlen irányítása.
        
        </p>

        <p>
            <h3>Molotov-Ribbentrop paktum</h3>
            <br>
            augusztus 23-án egy váratlan politikai szövetség jött létre, amikor Németország és a Szovjetunió megnemtámadási szerződést kötött, amit 
            Molotov-Ribbentrop paktumnak neveztek el. A két hatalom, amelyek ideológiailag és politikailag is ellentétesek voltak, egy váratlan lépésben megbékéltek. 
            A paktum titkos záradéka azonban nemcsak a katonai kapcsolatokat érintette, hanem rögzítette Kelet-Európa felosztását is befolyási övezetekre. 
            A megállapodás értelmében Lengyelországot Németország és a Szovjetunió egymás között felosztotta, így a nyugati rész Németországhoz, a keleti rész 
            pedig a Szovjetunióhoz kerül. Továbbá, a Szovjetunió érdekszférájába tartozott Finnország, valamint a balti államok: Észtország, Lettország és Litvánia, 
            de a titkos záradék szerint ezekhez az országokhoz a Szovjetunió erőteljes befolyást gyakorolt. Ezen kívül a megállapodás értelmében Besszarábia, 
            a mai Moldávia területe is a Szovjetunióhoz került.
            <br>
            <br>
            Bár Hitler számára Sztálin nem volt valódi szövetséges, a paktum segítségével Németország biztosítani tudta, 
            hogy a nyugati hadjáratot ne kelljen két fronton vívni. Sztálin, bár szintén nem volt mentes hátsó szándékoktól, abban bízott, hogy 
            Németország és a Nyugat közötti háború elősegíti a Szovjetunió térnyerését Kelet-Európában. Hitler igazi szövetségese Mussolini volt, 
            akivel már 1936-ban összehangolták háborús terveiket, így megszületett a Berlin-Róma tengely, amely biztosította a német-olasz együttműködést. 
            Ezen kívül Japán is csatlakozott a tengelyhatalmakhoz, először az Antikomintern paktum aláírásával 1936-ban, majd 1937-ben Olaszország is csatlakozott, 
            és végül 1940. szeptember 27-én a háromhatalmi egyezményben rögzítették a tengelyhatalmak közötti szövetséget.
            Ez a háromoldalú megállapodás rögzítette a Németország, Olaszország és Japán közötti együttműködést, 
            míg a Molotov-Ribbentrop paktum lehetőséget biztosított a Szovjetuniónak, hogy megerősítse saját befolyását Kelet-Európában, és 
            elkerülje a közvetlen konfliktust Németországgal.
        </p>

        <p>
            <h3>A japán terjeszkedés Ázsiában</h3>
            <br>
            Japán terjeszkedése az 1930-as években gazdasági és stratégiai célokat szolgált. 1931. szeptember 18-án a japán Kwantung-hadsereg megrendezte a 
            űmukdeni incidenst – egy vasútvonal elleni állítólagos kínai támadást –, amit ürügyként használva megszállták Mandzsúriát. 1932-ben létrehozták a 
            Mandzsukuo bábállamot, Pu Ji, az utolsó kínai császár vezetésével. A Népszövetség tiltakozott, de Japán kilépett a szervezetből 1933-ban, jelezve, 
            hogy nem tűr nemzetközi ellenőrzést. 1937. július 7-én a Marco Polo-híd incidenssel kitört a második kínai-japán háború. Japán gyors offenzívát indított: 
            elfoglalta Pekinget (július 29.), Tiencsint, majd Sanghajt (november 12.) heves harcok után. 1937 decemberében Nankingot is bevették, 
            amit a nankingi mészárlás követett: hat hét alatt 200-300 ezer civilt és hadifoglyot gyilkoltak meg, gyakran brutális kegyetlenséggel. 
            Japán célja a nyersanyagok (pl. szén, vas) megszerzése és a "Nagy Kelet-Ázsiai Közös Jóléti Szféra" létrehozása volt, amely Ázsia japán 
            uralmát hirdette a nyugati gyarmatosítás ellenében. Sokat szerint már itt elkezdődött a második világháború,
            ugyanis Ázsia is hadszintér volt és Kínában is folytatodtak a harcok.
        </p>

        <p>
            <h3>A spanyol polgárháború</h3>
            <br>
            Az 1930-as évek elejére az ország mély politikai, társadalmi és gazdasági válságba süllyedt. A Második Spanyol Köztársaság 1931-es megalakulása után a 
            baloldali reformok (földreform, egyház és állam szétválasztása, munkásjogok) éles ellenállást váltottak ki a konzervatív erőkből, mint a nagybirtokosok, 
            a katolikus egyház és a hadsereg. A politikai instabilitást fokozta a jobboldali és baloldali csoportok közötti erőszak, amely 1936-ra polgárháborúvá eszkalálódott. 
            A háború 1936. július 17-én kezdődött, amikor nacionalista tábornokok, élükön Francisco Francóval, katonai puccsot kíséreltek meg a baloldali Népi Front kormánya ellen. 
            A puccs részben kudarcot vallott, mert a nagyvárosokban (Madrid, Barcelona) a munkások és a baloldali milíciák ellenálltak. 
            Ez két táborra osztotta az országot: a republikánusokra (baloldali pártok, szakszervezetek) és a nacionalistákra (hadsereg, monarchisták, falangisták).
            <br>
            <br> 
            A háború számos kulcsfontosságú ütközetet hozott, mint a Madridi ostrom (1936–1939), ahol a republikánusok hősiesen védekeztek („¡No pasarán!”), 
            a Jarama-i csata (1937. február) és a Guadalajarai csata (1937. március), amelyekben a republikánusok megállították a nacionalista előrenyomulást, 
            valamint az Ebrói csata (1938. július–november), a háború leghosszabb és legvéresebb ütközete, amely kimerítette a republikánusokat. 
            A Katalóniai offenzíva (1938. december – 1939. február) során Franco elfoglalta Barcelonát, ami a republikánus ellenállás összeomlásához vezetett. 
            A konfliktus gyorsan nemzetközi dimenziót öltött: Németország a Condor Légiót küldte (1937-ben lebombázták Guernicát), Olaszország 50–75 ezer katonát, 
            a Szovjetunió fegyvereket és a Nemzetközi Brigádokat támogatta. Nagy-Britannia és Franciaország „nem-beavatkozási politikát” folytattak, 
            ami a republikánusok hátrányára vált. A háború mély társadalmi sebeket hagyott: kb. 500 ezer ember halt meg. 
        </p>
        
    </section>

    <section id="kitores" class="fejezet">

        <h2 class="fejezetcim">1939: A második világháború kitörése</h2>

        <p>
           <h3>Lengyelország megtámadása</h3>
           <br>
           Augusztus 25-én Nagy-Britannia és Lengyelország kölcsönös védelmi egyezményt kötött, ám ez nem rettentette el Hitlert. 1939. szeptember 1-jén hajnali 4:45-kor 
           a német Schleswig-Holstein csatahajó tüzet nyitott a danzigi Westerplatte erődre, megkezdve Lengyelország invázióját. 
           A Blitzkrieg-taktika – a Luftwaffe légitámadásai, a páncélosok gyors előrenyomulása és a gyalogság koordinált támadása – villámgyors 
           sikert hozott: Varsót szeptember 27-re elfoglalták. Szeptember 3-án Nagy-Britannia és Franciaország ultimátumot küldött Németországnak, 
           amelynek lejárta után (11:00-kor) hadat üzentek, ezzel hivatalosan kitört a második világháború. Szeptember 17-én a Szovjetunió is bevonult 
           Kelet-Lengyelországba a paktum értelmében, és október 6-ra Lengyelországot teljesen felosztották. A nyugati fronton azonban a "furcsa háború" 
           (Phoney War) időszaka következett, ahol a szövetségesek nem indítottak jelentős offenzívát Németország ellen, így Hitler további terveire koncentrálhatott.
           <br>
           <br>
           A Szovjetunió eközben bekebelezte a balti államokat. 
           1939 végén, a határkiegészítésre hivatkozva, megtámadták Finnországot is(téli háború), ahol viszonylag nagyobb áldozattal, de újabb területeket tudtak szerezni. 
           Ezt követően Sztálin felszólította Romániát, 
           hogy adja át neki Besszarábiát és Észak-Bukovinát. Kevesebb, mint egy év alatt a Szovjetunió 450 000 km²-rel növelte területét.

        </p>

        <p>
            <h2>1940</h2>
            <br>
            <h3>Skandináv országok elfoglalása</h3>
            <br>
            1940 áprilisában Dánia és Norvégia megtámadásával bővítette a háborús frontvonalat. A Weserübung hadművelet célja az volt, hogy biztosítsák a 
            németek számára a Skandinávia feletti ellenőrzést, valamint hozzáférjenek a svéd vasérc-ellátmányhoz, amely elengedhetetlen volt a háborús gépezet működtetéséhez.
            Dánia gyorsan megadta magát, és a németek teljes ellenőrzésük alá vonták az országot. 
            Norvégia esetében a harcok tovább folytatódtak, mivel a német hadseregnek sikerült elfoglalnia a legfontosabb kikötővárosokat, 
            mint Oslo, Bergen és Stavanger, miközben a norvég ellenállás próbálkozott a német előretörés megállításával. 
            A németek számára kiemelt fontosságú volt a Norvégia partvonalainak megszállása, mivel ez lehetővé tette számukra, 
            hogy biztosítsák az északi tengeri útvonalakat, és megerősítsék pozícióikat a brit hajózási útvonalak közelében.
            Ez a lépés tovább mélyítette a háborús szakadékot a tengelyhatalmak és a szövetségesek között, 
            és már egyértelművé tette, hogy a német agresszió egyre inkább az európai kontinens teljes kontrolljára irányul.
        </p>

        <p>
            <h3>A Blitzkrieg és Franciaország bukása</h3>
            <br>
            Május 10-én megkezdődött a nyugati offenzíva: Hollandia május 14-re, Belgium május 28-ra esett el. A döntő csapást az Ardennekben, 
            a Maginot-vonal megkerülésével vitték be (ahol a franciák nem számítottak), ahol Guderian páncélosai áttörtek, és május 20-ra elérték a La Manche-csatornát, 
            bekerítve a szövetséges erőket Dunkerque-nél. A dunkerque-i evakuáció (Dinamó Hadművelet, május 26. – június 4.) 
            során 338 ezer szövetséges katonát mentettek ki, de fegyvereik nagy részét hátrahagyták. Június 10-én 
            Olaszország is belépett a háborúba Németország oldalán. 
            Franciaország ellen a Fall Rot (Piros Terv) június 5-én indult: Párizs június 14-én elesett, 
            és június 22-én a compiègne-i fegyverszünetben 
            (ott ahol Németországgal iratták alá a fegyverszünetet 1918-ban) Franciaország kapitulált. Az országot felosztották: 
            északra a német megszállási zóna, délre a Vichy-kormány bábállama került. 
            Ez a győzelem a Blitzkrieg hatékonyságát és a szövetségesek felkészületlenségét mutatta meg.
        </p>

        <p>
            <h3>A brit légi csata</h3>
            <br>
            A brit légi csata 1940 nyarán kezdődött, amikor a német Luftwaffe célja az volt, hogy megsemmisítse a Brit Királyi Légierőt (RAF) és 
            előkészítse a Tengeri Oroszlán hadműveletet, amely Nagy-Britannia megszállására irányult. A németek először brit 
            kikötőket és hajózási útvonalakat támadtak, majd augusztusban a RAF légibázisai és radarállomásai ellen indítottak intenzív támadásokat. 
            Az Adlertag (augusztus 13.) a csata kritikus pillanata volt, de a britek előnyben voltak a korszerű radarhálózattal és parancsnoki rendszerekkel. 
            A Spitfire és Hurricane repülők kulcsszerepet játszottak, miközben a Luftwaffe folyamatosan veszítette erejét. Szeptemberben a 
            németek London és más városok bombázására váltottak, ami a „Blitz” néven ismert időszakot eredményezte. Az 1940. szeptember 15-i 
            nagy támadás során a RAF döntő győzelmet aratott. Október végére Hitler elhalasztotta a Tengeri Oroszlán hadműveletet, 
            és a csata a háború fordulópontjává vált. A RAF 544 pilótát veszített, míg a Luftwaffe több mint 2600 főt.
        </p>

    </section>

    <section id="folytatas" class="fejezet">

        <h2 class="fejezetcim">A háború eszkalálódása</h2>

        <br>

        <h2>1940 és 1941 kezdete</h2>

        <p>
            <h3>Észak-Afrikai hadjárat kezdete</h3>
            <br>
            Az észak-afrikai hadjárat 1940 júniusában kezdődött, amikor Olaszország hadat üzent Nagy-Britanniának és Franciaországnak, kihasználva Franciaország bukását. 
            Mussolini célja az volt, hogy kiterjessze olasz gyarmatbirodalmát Észak-Afrikában, különösen Líbiában. Az olasz 10. hadsereg szeptemberben támadta 
            meg a brit ellenőrzés alatt álló Egyiptomot, de a britek Archibald Wavell vezetésével ellentámadást indítottak a Compass hadművelet során. 
            Az offenzíva súlyos vereséget mért az olaszokra, több mint 130 000 olasz katona esett fogságba.
        </p>

        <p>
            <h3>Balkáni hadjárat</h3>
            <br>
            A görög–olasz háború 1940 őszén kezdődött, amikor Olaszország támadást indított Görögország ellen, hogy megerősítse terjeszkedési terveit a 
            Balkánon, Földközi-tengeren, és hogy elfeledtessék az észak-afrikai kudarcot. Az olaszok célja az volt, hogy függetlenül, 
            a Harmadik Birodalom támogatása nélkül is bizonyítsák katonai erejüket, 
            miközben megvalósítják a „Mare Nostrum” ideológiát, amely az olaszok tengeri uralmát hirdette. A háború azonban hamar fordulópontra jutott: a kezdeti 
            olasz sikerek után a görög hadsereg heves ellenállásba kezdett, és a kisebb létszámú, de elszánt görög csapatok képesek voltak megállítani az olasz előrenyomulást. 
            Miután a görögök ellentámadást indítottak, sikerült behatolniuk Albániába, ezzel súlyos vereséget mérve az olasz hadseregre. 
            A folytatódó harcokban az olasz csapatok demoralizálódtak, és a görög támadások után az olasz vereség egyre elkerülhetetlenebbnek tűnt. 
            
        </p>

        <p>
            <h3>Német segítség Afrikában</h3>
            <br>
            Miután az olasz erők kudarca világossá vált az észak-afrikai hadjárat során, Németország Erwin Rommel tábornok vezetésével 1941 
            februárjában megkezdte az Afrikakorps küldését Líbiába, 
            hogy támogassa az olaszokat. Rommel villámgyorsan átvette az irányítást, és visszafoglalta a Cyrenaica régiót, majd ostrom alá vette a stratégiai fontosságú 
            Tobruk kikötőt. A brit 8. hadsereg szívós ellenállást tanúsított, és a harcok hullámzóan folytatódtak a sivatagban. 
            Az utánpótlás és a logisztikai problémák mindkét fél számára nehézségeket okoztak, különösen a tengelyhatalmaknak, 
            mivel a Brit Királyi Haditengerészet és a Máltai légierő folyamatosan támadta az utánpótlási vonalakat.
        </p>

        <p>
            <h3>Jugoszlávia és Görögország lerohanása</h3>
            <br>
            Az olasz katonai helyzetet a balkánon is Németország mentette meg, miután a Wehrmacht 1941 áprilisi hadműveletei döntő fordulatot hoztak. 
            A német hadvezetés, és különösen Adolf Hitler, már január 11-én, a 22. számú napi parancsában jelezte, hogy a Wehrmachtnak kötelessége segítséget 
            nyújtani szövetségeseinek, így az olasz hadseregnek is, a balkáni hadszíntéren. A németek ekkor egy teljes hadtest, 
            köztük egy hegyihadosztály átcsoportosítását tervezték Albániába, hogy segítsenek megfordítani a harcok kimenetelét.
            Az események azonban gyorsan felgyorsultak, és a németek már április 6-án hadüzenet nélkül támadást indítottak Jugoszlávia ellen. 
            Április 8-ára a Wehrmacht elfoglalta Szkopjét és Bitolát, majd április 13-án közös olasz-német erők támadást indítottak a görög csapatok ellen Albániában. 
            Az előrenyomulás gyors volt, és április 17-én már visszafoglalták Korça környékét, április 18-án a görögök kénytelenek voltak kiüríteni Këlcyrát és Ersekát, 
            másnap pedig több fontos várost, például Përmetet, Gjirokastrát és Porto Palermót is elveszítettek. Április 19-én Saranda is a német-olasz csapatok kezére került, 
            és április 22-ére a görög hadsereg teljesen kiszorult Albániából.
            A görög csapatok helyzete egyre reménytelenebbé vált. Április 23-án az Epiruszban harcoló görög hadsereg parancsnoka, 
            annak ellenére, hogy kemény ellenállást tanúsítottak, kénytelen volt leteszi a fegyvert, és a görög kormány hivatalosan is 
            megkezdte a kapitulációs tárgyalásokat. A görög hadsereg veresége az olasz és német csapatok gyors és hatékony előrenyomulásának 
            köszönhetően teljesen világossá vált. A görögök, bár hősiesen küzdöttek, nem tudták megállítani a két hadsereg közös erejét, és 
            ezzel egy fontos szakasza zárult le a balkáni hadjáratnak.
        </p>
        
    </section>

    <section id="folytatas" class="fejezet">

        <h2 class="fejezetcim">A Barbarossa hadművelet és az USA belépése a háborúba</h2>

        

        
    </section>

</body>
</html>