<!DOCTYPE html>
<html lang="hu">
<head>
    <meta charset="UTF-8">
    <link rel="shortcut icon" type="historia" href="ujlogo.png">
    <meta name="viewport" content="width=device-width, initial-scale=1.0">
    <title>Magyarország a második világháborúban</title>
    <link rel="stylesheet" href="style.css">
</head>
<body id="hu_masodikvh_body">

    <header id="hu_masodikvh_header">
        <h1>Magyarország a második világháborúban</h1>
        <h2 id="alcim">„Szószegők lettünk – gyávaságból – a mohácsi vész óta nem volt ilyen gyalázat.”​</h2>
    </header>
    <h4>Ezt az öngyilkossága előtt Horthy Miklóshoz búcsúlevelében írta gróf Teleki Pál, ahol kifejezte csalódottságát és tiltakozását az ország háborúba lépése miatt.</h4>



    <section id="kezdetek" class="fejezet">
        <h2 class="fejezetcim">A háború kitörése</h2>

        <p> 
            <h3>Lengyelország megsegítése</h3>
            <br>
            Magyarország, a sok évszázados lengyel–magyar barátságnak megfelelően, még a Harmadik Birodalom kérésére sem volt hajlandó részt venni Lengyelország lerohanásában. 
            Amikor Németország a kassai vasútvonalat kívánta használni a támadás előkészítéséhez, Teleki Pál határozottan elutasította ezt. 
            A válasza így szólt: „Magyarország részéről nemzeti becsület kérdése az, hogy ne vegyen részt semmiféle agresszióban Lengyelország ellen (...), 
            ennek folytán semmi körülmények között nem engedhetjük meg német csapatok magyarországi vasútvonalakon történő átszállítását Lengyelországba.” 
            Ez az álláspont annak ellenére született, hogy Németország korábban támogatta a magyar revíziós törekvéseket, melyek eredményeként 1938 novemberében a 
            Felvidék és Kárpátalja déli, zömmel magyarok lakta részei visszakerültek Magyarországhoz (első bécsi döntés), majd 1939 márciusában Kárpátalja további részei is, 
            egészen az ezeréves határokig. Ezzel Magyarország közvetlenül határos lett Lengyelországgal.
            <br>
            <br> 
            A lengyel állam összeomlása után Magyarország, vállalva a német kormány neheztelését, megnyitotta a kárpátaljai határt 
            több tízezer lengyel menekült előtt, köztük polgári személyek, katonák és akár teljes katonai egységek számára is. A katonákat tisztelettel és 
            tapintattal lefegyverezték, majd lehetőséget biztosítottak számukra, hogy továbbutazzanak egy harmadik országba, ahol folytathatták a harcot Németország ellen. 
            Azoknak a lengyel menekülteknek, akik hosszabb-rövidebb ideig Magyarországon maradtak, a magyar hatóságok igyekeztek minden lehetséges módon segítséget nyújtani, 
            hogy „vendégként” érezzék magukat. Magyarország német megszállásáig lengyel iskolák és szervezetek is működhettek az országban.
            A lengyel hálát jelzi, hogy később Balatonbogláron szobrot állítottak Telekinek, Varsóban pedig egy utca viseli a nevét. 
            Mindezek alapján kijelenthető, hogy Magyarország a Lengyelország elleni agresszió során a legnagyobb és legkonkrétabb segítséget 
            nyújtotta a megtámadott országnak, annak ellenére, hogy Lengyelországnak két nagyhatalommal is érvényes szövetségi szerződése volt.
            

        </p>


        <p>
            <h3>Második bécsi döntés</h3>
            <br>
            június 28-án a Szovjetunió megszállta Besszarábiát és Észak-Bukovinát, miközben Dél-Dobrudzsa visszakerült Bulgáriához. 
            Míg a románok teljesítették a szovjet és bolgár területi követeléseket, a magyar diplomácia revíziós törekvéseit elutasították. 
            A magyar–román határ mindkét oldalán katonai felvonulás kezdődött, ami feszültséget eredményezett a térségben.
            Teleki Pál miniszterelnök, aki továbbra is a békés revízió híve volt, igyekezett diplomáciai úton rendezni a helyzetet. 
            Végül, román felkérésre, német és olasz döntés alapján 1940. augusztus 30-án megszületett a második bécsi döntés, 
            amelynek értelmében Magyarország visszaszerezte a Partium területét, Székelyföldet és Észak-Erdélyt. Az ország lakossága így 2,5 millió fővel gyarapodott. 
            Azonban ez az eredmény újabb etnikai problémákat szült, mivel a Partium területén a magyar lakosság csak az össznépesség 51%-át tette ki.
            Teleki tisztában volt azzal, hogy ez a területi gyarapodás tovább mélyíti Magyarország függőségét a Harmadik Birodalomtól. 
            Ennek ellenére az ország 1940 novemberében csatlakozott a háromhatalmi egyezményhez, és engedélyezte, hogy német egységek áthaladhassanak
            Magyarország területén Románia felé. Bár Teleki igyekezett megőrizni Magyarország politikai és katonai mozgásterét, 
            egyre inkább kénytelen volt engedményeket tenni Németország számára a területi revízió érdekében.
            <br>
            <br>
            <img src="fenykepek/masodikbecsidontes.webp" alt="Második bécsi döntés" id="Masodikbecsidontes">
        
        </p>

    </section>

    <section id="haboru" class="fejezet">

        <h2 class="fejezetcim">Belépés a háborúba</h2>

        <p>
            <h3>Jugoszlávia felosztása</h3>
            <br>
            Bár Magyarország nem fogadta el a trianoni határokat Jugoszlávia esetében sem, a két ország kapcsolatai kezdetben viszonylag jók voltak. 
            Azonban, amikor Magyarország egyre szorosabb kapcsolatot ápolt Olaszországgal, a kapcsolatok Jugoszláviával fokozatosan elhidegültek.
            Teleki Pál diplomáciai törekvései eredményeként 1940. december 12-én Magyarország és Jugoszlávia örök barátsági szerződést kötött. 
            Ez a lépés nem csupán Jugoszlávia felé irányult; Teleki ezzel próbálta azt is bizonyítani Nagy-Britanniának, hogy Magyarország képes függetleníteni 
            magát Németország befolyásától. Azonban az angol vezetés nem értékelte 
            komolyan ezt az üzenetet, mivel tudták, hogy Jugoszláviában ekkor egy németbarát kormány állt hatalmon.
            A helyzet 1941. március 27-én drámaian megváltozott, amikor Jugoszláviában egy katonatiszti csoport puccsal
            megdöntötte a Németországhoz közeledő kormányt. Hitler válaszul azonnal katonai megtorlásra készült, és személyesen kérte Horthy Miklóst, 
            hogy Magyarország is vegyen részt a Jugoszlávia elleni hadjáratban. Cserébe a Délvidék visszacsatolását ígérte.
            Míg Horthy hajlott a megállapodásra, Teleki határozottan ellenezte azt, hivatkozva az 1940. december 12-én kötött örök barátsági 
            szerződésre és Anglia várható negatív reakciójára. Az események azonban gyorsan követték egymást: Németország április 6-án megtámadta 
            Jugoszláviát, és április 10-én Horvátország kikiáltotta függetlenségét.
            Magyarország 1941. április 11-én kezdte meg a Délvidék visszacsatolását, miután Jugoszlávia gyakorlatilag megszűnt létezni. 
            A magyar politikai elit és egyes mai történészek is úgy vélik, 
            hogy ezzel Magyarország technikailag nem szegte meg az örök barátsági szerződést, hiszen Jugoszlávia már nem létezett.
            Ennek ellenére egyértelmű volt, hogy a területek megszállása Nagy-Britannia heves tiltakozását fogja kiváltani. 
            A kérdés súlya és a döntés kényszere hatalmas terhet rótt Teleki Pálra, akinek számára ez a helyzet megoldhatatlan dilemmát jelentett. 
            Minden jel arra utal, hogy ez a teher vezetett 1941. április 3-án elkövetett öngyilkosságához. Utódja Bárdossy László lett.
            <br>
            <br>
            <img src="fenykepek/jugofelosztas.jpg" alt="jugoszlávia" class="hu_masodikvh_kepek">
            <br>
            <br>
            Adolf Hitler 1941. április 12-én aláírta Jugoszlávia ideiglenes felosztásáról szóló dokumentumot, amely szerint a jugoszláv területeket a 
            németek és a magyarok mellett Olaszország és Bulgária is megkapta. Bár Magyarország előzetesen azt szerette volna elérni, 
            hogy a korábbi délvidéki területei teljes egészében visszatérjenek, ez nem valósult meg.
            A felosztás eredményeként Magyarországhoz csatolták vissza a Bácskát, a Baranyai háromszöget, a Muravidéket és a Muraközt. 
            Ugyanakkor a Nyugat-Bánát német ellenőrzés alatt maradt, míg a Szerémség a horvát fennhatóság alá került. 
            A területi rendezés így csak részben felelt meg a magyar revíziós törekvéseknek, és tovább mélyítette Magyarország függőségét a tengelyhatalmaktól.

        </p>

        <p>
            <h3>Újvidéki vérengzés</h3>
            <br>
            A gazdaság helyreállítása kulcsfontosságú feladat volt, amihez külföldi pénzügyi segítségre volt szükség. 1922-ben Magyarország csatlakozott a 
            Népszövetséghez, amely lehetővé tette egy jelentős, 250 millió aranykoronás kölcsön felvételét. Ez a pénzügyi támogatás megteremtette a gazdasági stabilizáció alapjait.
            Bethlen pénzügyi reformjai között fontos lépés volt a Nemzeti Bank felállítása 1924-ben, amely megkapta a bankjegykibocsátás jogát.
            Az infláció visszaszorítása érdekében 1927-ben bevezették a pengőt, amely jelentős előrelépést hozott a pénzügyi helyzet rendezésében. 
            A gazdasági fellendülés hatására fejlődött a mezőgazdaság és a könnyűipar, a turizmus is fellendült, miközben korszerűsítették a vasúti közlekedést 
            és előrehaladt az ország villamosítása.
            Szociális téren is történtek fontos előrelépések: 1927-ben kibővítették a 
            kötelező betegbiztosítást, majd 1928-ban bevezették a kötelező öregségi, rokkantsági, özvegységi és árvasági ellátást. 
            Létrehozták az Országos Társadalombiztosító Intézetet (OTI), amely az új szociális ellátások működtetéséért felelt.
            A kultúra és oktatás terén Bethlen kormánya alatt Klebelsberg Kunó vallás- és közoktatásügyi miniszter nevéhez fűződik egy 
            nagyszabású művelődési program. Az 1926-os népiskolai törvény alapján 1930-ig több mint háromezer tantermet és hozzá tartozó 
            tanítói lakást építettek. A középiskolai rendszer átalakítása mellett Debrecen, Pécs és Szeged egyetemi központtá fejlődött, 
            és külföldi magyar intézeteket alapítottak Bécsben, Rómában és Berlinben a magyar kultúra népszerűsítésére.
            
        </p>

        <br>

        <h3>Hadüzenet Szovjetuniónak</h3>

        <div id="kassa">
            <img src="fenykepek/kassa.png" alt="kassa">
            <p>
                <br>
                1941. június 22-én, Németország megtámadta a Szovjetuniót. Bár Magyarországnak nem voltak területi követelései a Szovjetunióval szemben, 
                az ország politikai kényszerhelyzetbe került. A döntés, hogy hadat üzennek a Szovjetuniónak, végül egy provokáció eredményeként született meg. 
                1941. június 26-án ismeretlen felségjelzésű gépek bombázták Kassát és Munkácsot. 
                Bárdossy László az eset kivizsgálása nélkül hadat üzent a Szovjetuniónak, annak reményében, hogy a németek gyors győzelmet aratnak. 
                A háborús részvétel célja az volt, hogy Magyarország elkerülje a háttérbe szorulást a szomszédos országok mögött.
            </p>
        </div>
        
        

    </section>

    <section id="" class="fejezet">

        <h2 class="fejezetcim">A 2. honvéd hadsereg és a doni katasztrófa</h2>

        <p>
            <h2>Előkészületek</h2>
            <br>
            A Barbarossa-hadművelet kudarca, valamint a szovjet Vörös Hadsereg 1941/42 telén Moszkva térségében indított sikeres ellentámadása súlyos veszteségeket okozott a 
            német haderőnek. Ennek következtében a német katonai vezetés arra kényszerült, hogy az 1942 tavaszára tervezett keleti hadszíntéri offenzíva során fokozottabban 
            támaszkodjon szövetségeseire. Magyarország nagyobb katonai részvételének kérdésében először Joachim von Ribbentrop német külügyminiszter, majd Wilhelm Keitel 
            vezértábornagy, a Wehrmacht főparancsnokságának vezetője érkezett Budapestre, hogy tárgyalásokat folytasson a magyar kormánnyal.
            <br>
            <br>
            január 22-én született meg a döntés arról, hogy Magyarországnak milyen katonai erővel kell hozzájárulnia a keleti fronton zajló német hadműveletekhez. 
            Ennek értelmében hazánknak kilenc gyalogdandárt (később könnyűhadosztállyá szervezték át őket), egy páncéloshadosztályt és egy repülőalakulatot kellett a 
            német hadvezetés rendelkezésére bocsátania. Ezt követően kezdték meg a korábban nem működő Magyar Királyi 2. honvéd hadsereg mozgósítását, 
            melynek parancsnokává Horthy Miklós kormányzó Jány Gusztáv vezérezredest nevezte ki.
            A 207 ezer fős haderő összeállításánál az egyik legfontosabb szempont az volt, hogy a hadkötelesek közül 
            lehetőleg ne a legfiatalabb, katonailag legértékesebb korosztályokat vigyék el. Ezzel szemben a felszerelés és 
            fegyverzet tekintetében igyekeztek a lehetőségekhez mérten a legjobb ellátást biztosítani a csapatoknak. 
            Mindezek ellenére a magyar hadsereg felszereltsége jelentősen elmaradt a német vagy szovjet haderőkétől.
            Ennek oka, hogy a magyar honvédség eredetileg nem egy világháborús méretű konfliktusra készült fel, hanem arra, hogy a revíziós politika jegyében, 
            a környező országokkal szemben – nagyjából hasonló hadipotenciállal – vívjon háborút. 
            A fegyverzetet, ruházatot, járműveket és egyéb felszereléseket úgy állították össze, hogy azok inkább a közép-európai 
            hadszínterek terepviszonyaihoz és időjárásához legyenek alkalmasak – nem pedig az orosz tél viszontagságaihoz.
            <br>
            <br>
            <img src="fenykepek/barbarossa41.webp" alt="barbarossa" id="barbarossa41">


        </p>

        <p>
            <h3>Hídfőcsaták</h3>
            <br>
            1942 áprilisa és júliusa között indult útnak a 2. magyar hadsereg a keleti frontra, a német győzelemhez való hozzájárulás reményében. 
            Elsőként a szombathelyi III. hadtest érkezett meg, és már június végén bekapcsolódott a németek nagyszabású offenzívájába. Július 6-ra elérték a Don folyót. 
            A pécsi IV. és a miskolci VII. hadtest azonban csak több mint 1000 km-es gyaloglás után, július–augusztus folyamán ért a frontra. 
            Augusztus 25-re a teljes hadsereg elfoglalta állásait a Don mentén, baloldalon a 2. német, jobb oldalon a 8. olasz hadsereggel szomszédosan.
            Időközben Hitler a Dél hadseregcsoportot két részre osztotta: az A és a B hadseregcsoportokra. A 2. magyar hadsereg a B csoport alá került, 
            feladata pedig a Sztálingrád felé irányuló műveletek biztosítása lett.
            A Don nyugati partján azonban több szovjet hídfő is megmaradt, melyek veszélyeztették a magyar–német arcvonalat és az utánpótlást. 
            A legsúlyosabb fenyegetést az Uriv–Sztorozsevoje térségében kialakított hídfő jelentette, 
            míg a Korotojak melletti állást sikerült elfoglalni szeptember elején, kemény harcok árán.
            A hídfőcsaták hatalmas veszteségeket okoztak: körülbelül 26–27 ezer magyar katona halt meg, sebesült meg vagy került fogságba. 
            Az anyagi károk is súlyosak voltak: a páncéloshadosztály harckocsijainak fele megsemmisült, és a tüzérség is jelentős veszteségeket szenvedett.


            
        </p>

        <p>
            <h3>200 kilométeres védővonal</h3>
            <br>
            1942 őszére a német–szovjet front déli szakasza megmerevedett, a németek nem érték el a bakui olajmezőket. A 2. magyar hadsereg védelembe 
            vonult a Don mellett, de a védelmi állások kiépítése súlyos nehézségekbe ütközött: hiányzott a szögesdrót, az akna, az 
            építőanyag, és a rendelkezésre álló ásók sem bírták a kemény talajt. A szovjet tüzérség miatt a munkákat éjszaka kellett végezni, 
            ami teljesen kimerítette a katonákat. A hadsereg túl hosszú, mintegy 200 km-es arcvonalat védett, 
            amit a rendelkezésre álló erőkkel nem lehetett hatékonyan biztosítani.
            A felszerelés hiányát próbálták pótolni, de többnyire csak elavult, zsákmányolt eszközök álltak rendelkezésre. 
            A német ígéretek ellenére korszerű fegyvereket nem kaptak. A magyar egységeket elkezdték cserélni, 
            de az új alakulatok szinte fegyvertelenül érkeztek a frontra, mindössze néhány tucat puskával századonként.
            Eközben a szovjet tevékenység egyre intenzívebb lett a Don menti hídfőkben – megnövekedett a járműforgalom, 
            a felderítés és a tüzérségi aktivitás. Mindez jelezte, hogy nagy támadás készül. 
            A szovjet offenzíva végül 1943. január 12-én indult meg. Kezdetben csak két hadosztálynyi erővel támadtak, 
            felderítő jelleggel, a fő csapás két nappal később kezdődött, a magyar és olasz csapatok bekerítésére és megsemmisítésére.
            <br>
            <br>
            <img src="fenykepek/don.jpg" alt="don" class="hu_masodikvh_kepek">


        </p>

        <p>
            <h3>A magyar katonák méltatlan helyzete</h3>
            <br>
            1943. január 12-én a Vörös Hadsereg az urivi hídfőből indított támadást, amely áttörte a 7. könnyűhadosztály által védett vonalat. 
            A szovjetek gyorsan előrenyomultak, a német ellencsapás sikertelen maradt, és két nap múlva a magyar 2. hadsereg arcvonala végleg kettészakadt. 
            Ezzel egy időben a szovjetek újabb támadást indítottak a scsucsjei hídfőből, és a 8. olasz hadsereget is megtámadták. 
            Január 18-ra a Don környékéről már csak a III. hadtest maradt helyén, a többi egység rendezetlenül hátrált. 
            A menekülő katonák közül sokan estek fogságba, fagytak meg, vagy haltak éhen a kegyetlen hidegben.
            A tragédiát súlyosbította Jány Gusztáv vezérezredes hírhedt január 24-i parancsa, mely szerint „a 2. hadsereg elvesztette becsületét”. 
            A parancs megalázta a honvédeket, akik sokszor hősiesen helytálltak a reménytelen helyzetben. Bár Jány később enyhített álláspontján, 
            a katonák emlékezetében ez a dokumentum maradt meg, mély sebeket hagyva maga után.
            Miközben a legtöbb magyar egység már fegyvertelenül, harcképtelen állapotban nyugat felé vonult vissza, a Stomm Marcel altábornagy vezette 
            III. hadtestre még súlyos harcok vártak. A 9. könnyűhadosztály egyik zászlóalja még 1943. január 27-én is a doni állásokban tartózkodott, 
            és csak ezt követően kapta meg a visszavonulási parancsot. Másnap azonban a III. hadtest megmaradt alakulatai, 
            valamint a német XIII. és VII. hadtest csapatai bekerítésbe kerültek: a szovjetek előrenyomulásukkal elvágták az utat Kasztornoje 
            és Gorsecsnoje térségében, így lezárult a menekülés lehetősége.
            <br>
            <br>
            <img src="fenykepek/don2.png" alt="don" class="hu_masodikvh_kepek">
        </p>

        <p>
            <h3>A búcsúparancs</h3>
            <br>
            1943. február 1-jén Stomm Marcel altábornagy engedélyt kapott felettesétől, Friedrich Siebert altábornagytól a nyugati irányú kitörésre. 
            Ugyanakkor világossá vált, hogy a siker esélytelen: a nyugati útvonalat erős szovjet csapatok zárták le. 
            A kilátástalan helyzet miatt Stomm példátlan lépésre szánta el magát: feloszlatta a III. hadtestet, és „búcsúparancsában” 
            minden egységet önálló visszavonulásra utasított Belgorod irányába. Mint írta: sem élelmet, sem lőszert, sem végrehajtható 
            parancsot nem tud adni a „fagyott, éhező” katonáknak.
            Közben a német egységek már január 30-án megindították kitörésüket Gorsecsnoje felé, és február 1-jén 
            sikerült kapcsolatba lépniük a német védelemmel Sztarij Oszkolnál. A minimálisan felfegyverzett 
            magyar csoportok csak utánuk, és csak kerülő utakon követhették őket, vonatoszlopaikat meg kellett semmisíteniük.
            Stomm parancsára a III. hadtest törzse kisebb, 30–40 fős csoportokra bomlott, hogy rejtve próbáljanak átszivárogni. 
            A Stommot szállító első csoport február 3-án fogságba esett. A nagyobb magyar oszlopok február 2-án kezdték meg a visszavonulást, 
            folyamatos tüzérségi tűz és partizántámadások közepette. Az utolsó egységek február 4-én érték el Sztarij Oszkolt, 
            majd a hadtest maradéka – körülbelül 6000–7000 fő – február 14–18. között jutott el Szumiba. 
            A 2. hadsereg vezetése ekkor már nem is számított arra, hogy bárki megmenekülhet.


        </p>

        <p>
            <h3>Végsőkig tartó visszavonulás, veszteségek</h3>
            <br>
            A 2. magyar hadsereg, különösen a III. hadtest alakulatai, 1943 január–februári visszavonulásának szenvedéseit csak azok érthetik igazán, akik átélték. 
            A hátráló egységek nemcsak a kemikusan zord időjárással, hanem a német túlkapásokkal is megküzdöttek. A németek erőszakkal elvették a szállásokat, felszereléseket, 
            és a magyarokat gyakran megalázták. Olim községben például a németek hadifogolyként kezeltek magyar katonákat, amit a parancsnokság naplója is rögzített.
            A 2. hadsereg helytállását sokáig alábecsülték, pedig a Don menti állásokban napokig küzdöttek a hidegben, 
            majd további két hétig folytatták utóvédharcukat, mindezt súlyos fegyverzet és megfelelő téli felszerelés nélkül. 
            A hadsereg nem rendelkezett megfelelő tartalékokkal és páncélelhárító fegyverekkel, és az utánpótlás is tragikus állapotban volt. 
            Az áldozatok száma, bár némileg túlzott, 125–128 ezer főre tehető, beleértve az elesett, megsebesült és fogságba esett honvédeket és munkaszolgálatosokat.
            <br>
            <br>
            <img src="fenykepek/don3.jpeg" alt="don" class="hu_masodikvh_kepek">

        </p>
        
        
    </section>

    <section id="" class="fejezet">

        <h2 class="fejezetcim">Pokol megérkezése</h2>

        <p>
            <h3>Német megszállás, román átállás</h3>
            <br>
            Kállay Miklós, Bárdossy Lászlót követve, 1943 őszén kezdte meg a németekkel való viszony alakulásának új irányvonalát, amely hamarosan a német vezetés tudomására jutott. 
            Ekkor már dolgoztak Magyarország megszállásának tervén, amelyet a Margaréta-terv keretében 1944. március 19-én valósítottak meg. 
            Ebben az időszakban Hitler Horthyt Ausztriába hívta tárgyalásra, hogy megakadályozza, hogy a kormányzó bármit is tegyen a megszállás ellen. 
            Horthy csak később értesült az akcióról, és úgy döntött, hogy felesleges ellenállni a németeknek. Kállay Miklós lemondása után 
            Sztójay Dömét nevezte ki miniszterelnöknek 1944. március 22-én.
            A német megszállás után, 1944 áprilisában megkezdődött Magyarország intenzív bombázása a szövetséges légierő által. Sztójay teljes 
            mértékben a németek érdekeit szolgálta, miközben az ország irányítását a németek által kinevezett Edmund Veesenmayer vette át. 
            Politikai tisztogatások indultak, és a Gestapo mellett a német hadsereg is aktívan részt vett ebben. 
            Magyar politikusokat és országgyűlési képviselőket tartóztattak le, sokukat koncentrációs táborokba hurcolták. 
            A kormány feloszlatta a pártokat és szakszervezeteket, és a tisztogatások mélyen behatoltak az ország politikai életébe. 
            Sztójay, hogy bizonyítsa elkötelezettségét, a keleti frontra küldte az I. magyar hadsereget.
            1944 augusztusában, amikor a román hadsereg átállt a szövetségesek oldalára, a németek helyzete romlott a délkeleti fronton, 
            segítve az orosz előrenyomulást. Ekkor Horthy elkezdte előkészíteni Magyarország kiugrását a háborúból. Augusztus 29-én Sztójayt leváltotta, 
            és Lakatos Gézát nevezte ki miniszterelnöknek, aki 1944. október 16-ig maradt posztján. Horthy azonban nem vonva be az 
            ellenzéki Magyar Frontot a katonai előkészületekbe, így a kiugrás nem tudott széleskörű politikai támogatást szerezni.
            <br>
            <br>
            <img src="fenykepek/margareta.jpg" alt="margaréta hadművelet" id="margaretaterv">
        </p>

        <p>
            <h3>A keleti front eléri Magyarországot</h3>
            <br>
            1944-től, amikor a keleti front közeledni kezdett a Kárpát-medencéhez, a magyar háborús erőfeszítések intenzívebbé váltak, 
            és német kérésre mozgósították az 1. magyar hadsereget. Ezt elsősorban az Északkeleti Kárpátok védelmére szánták, azonban a németek a 
            fronton keletkezett 200 km-es rés betömése érdekében Galíciába vezényelték őket. Miután az áprilisi offenzíva részleges sikert hozott, 
            július 22-én szovjet támadás érte a magyar csapatokat, és a visszavonulás mellett döntöttek. Horthy Miklós parancsának értelmében a 
            hadsereg csak Magyarország felé vonulhatott, megakadályozva, hogy a németek a lengyel fronton használják őket. 
            Az 1. lovashadosztályt és az 5. hadosztályt a németek a varsói felkelés leverésére kívánták felhasználni, 
            de ezek az alakulatok is visszatérhettek Magyarországra.
            <br>
            <br>
            1944 augusztusában az 1. magyar hadsereg létszáma 200 000 főre nőtt, és védelmi vonalakra rendezkedtek be, 
            amelyek egészen a Hunyadi-vonalig terjedtek, ami a legkülső, határokon kívüli védelmi akadályrendszer volt. 
            A szovjetek, akik a 4. Ukrán Frontot a Kárpátok áttörésére irányították, nem tudták meghódítani a magyar védelmet, 
            mivel az 1. hadsereg október 17-ig tartotta a Kárpátokat. Azonban Románia átállása után a szovjetek megkerülték a magyar állásokat. 
            Az 1. magyar hadsereg egyes maradványai Csehszlovákián keresztül a Dunántúlon gyűltek össze.
            Augusztus 30-án mozgósították a 3. hadsereget is, tekintettel Románia átállására és a 
            2. Ukrán Front betörésére a Dél-Kárpátokon keresztül. A hadsereg szeptemberben harcolt Arad és Nagyvárad térségében, 
            ahol hullámzó összecsapások zajlottak a szovjetekkel. Szeptember 29-én a magyar-német csapatok visszafoglalták a 
            nagyváradi repülőteret, amit október 4-ig sikerült megtartaniuk. Azonban a szovjet-román erők 
            Debrecen és Nyíregyháza felé törtek, és bár a magyar védelem több sikeres ellenlökést hajtott végre, 
            a haderő gyakorlatilag német parancsnokság alá került. A 2. és 3. hadsereg hadrendje felborult, 
            és egységeiket a német haditervek szerint vetették be. A Debrecen–Nyíregyháza vonalon elindult hortobágyi páncéloscsata döntő ütközetévé vált.
            <br>
            <br>
            <img src="fenykepek/magyarfront.jpg" alt="magyar front" id="magyarfront">
            
        </p>

        <p>
            <h3>Délvidéki vérengzés</h3>
            <br>
            A második világháború végéhez közeledve, 1944 őszén a jugoszláv partizánok, a szovjet Vörös Hadsereg támogatásával, visszafoglalták a 
            Délvidéket a német és magyar erőktől. Az újonnan megalakuló kommunista Jugoszlávia vezetése – különösen Josip Broz Tito irányításával – bosszút 
            kívánt állni a magyar közigazgatás alatt történt korábbi sérelmekért, különösen az 1942-es razzia miatt.
            A megtorlások során a jugoszláv partizánalakulatok – sok esetben válogatás nélkül – üldöztek, bebörtönöztek, megkínoztak és 
            kivégeztek tízezrével magyarokat, németeket (svábokat) és más, „megbízhatatlannak” nyilvánított nemzetiségeket. 
            Az áldozatok többsége ártatlan civil volt, köztük nők, gyermekek és idősek.
            A legújabb történeti kutatások szerint a magyar áldozatok száma 20 000 és 40 000 fő közé tehető, de egyes becslések akár 50 000 főről is beszélnek. 
            A kivégzések során nem folytattak hivatalos eljárásokat: tömegesen hajtottak végre lőporos gödörbe lökéseket, agyonveréseket, akasztásokat, 
            sokakat elhurcoltak munkatáborokba, ahonnan nem tértek vissza.
        </p>

        <p>
            <h3>Kiugrási kísérlet</h3>
            <br>
            1944. október 11-én egy magyar küldöttség Moszkvában aláírta a fegyverszünetet, amely értelmében Magyarország visszavonul a trianoni határok mögé és hadat üzen 
            Németországnak. Ekkor zajlott a tankcsata Debrecen környékén. Ennek hatására Horthy október 15-én rádióbeszédében bejelentette Magyarország kiugrását a háborúból. 
            Azonban a Gestapo is lépett: még október 15-én reggel elrabolták ifjabb Horthy Miklóst, és megzsarolták a kormányzót. 
            Ennek következményeként Horthy október 16-án lemondott, ahogy a Lakatos-kormány is, ezzel pedig véget ért a Horthy-korszak.
        </p>

        <p>
            <h3>Nyilas uralom</h3>
            <br>
            Szálasi Ferenc, követve a Führer és a Duce példáját, nemzetvezetővé választatta magát a parlamenti képviselők maradékával. 
            Minden erejét a szovjetek elleni harcra összpontosította. A nyilas karhatalmisták könyörtelenül kivégezték a katonaszökevényeket és mindenkit, 
            aki a háború értelmetlenségéről vagy a harc befejezéséről beszélt. Bajcsy-Zsilinszky Endrét és katonatársait is elfogták és kivégezték, 
            mivel fegyveres ellenállást próbáltak szervezni a nyilasok és a németek ellen. A nyilas terror legfőbb áldozatai a 
            budapesti gettókban élő zsidók és a zsidó munkaszolgálatosok voltak. Budapesten több ezer zsidó férfit, nőt és gyermeket 
            sorakoztattak fel a Duna-parton, majd a folyóba lőttek őket.
            A német megszállást követően a cigányokat is üldözni kezdték: a férfiakat kényszermunka-táborokba deportálták, 
            az asszonyokat, öregeket és gyerekeket pedig nagybirtokok pajtáiba gyűjtötték, ahol csendőrök őrizték őket. 
            A nyilas hatalomátvételt követően elindult a cigányok legyilkolása. A komáromi erődből több ezer magyar romát vittek koncentrációs táborokba, 
            de sokan, főleg öregek és gyerekek, már a deportálás előtt belehaltak az éhezésbe és bántalmazásba. 
            A roma holokausztnak több mint ötezer magyarországi roma áldozata volt.
            <br>
            <br>
            <img src="fenykepek/szalasi.jpg" alt="szalasi" class="hu_masodikvh_kepek">
        </p>

        <p>
            <h3>Budapest ostroma</h3>
            <br>
            Az első szovjet páncélos 1944. november 3-án érte el Budapest határát, és 102 nap múlva, 1945. február 13-án adta meg magát a város. 
            A védők mintegy ötven napig tartották magukat a szovjet ostrommal szemben, bár készleteik legnagyobb részét már az első összecsapások napjaiban elvesztették, 
            mivel a külvárosi raktárak gyorsan az ostromlók kezére kerültek. A civil lakosságot nem telepítették ki, ezért sokan közülük áldozatul estek a véres harcoknak, 
            amelyeket a kortársak a sztálingrádi csatához hasonlítottak.
            A harcok kezdete többféle dátum szerint is meghatározható: 
            október 29-én indította a 2. Ukrán Front első támadását Budapest ellen (a szovjet történetírás ezt tekinti a kezdőpontnak), 
            míg december 25-én zárult be a szovjet ostromgyűrű, és december 29-én adták át a szovjet parlamenterek a német városparancsnokságnak a 
            megadásra felszólító ultimátumot. Ezt követően indultak meg a valódi harcok, először a pesti oldal ellenállását számolták fel, majd a budai oldal, 
            köztük a budai vár bevételére összpontosítottak. A németek a Dunán való átkelést próbálták megakadályozni, ezért felrobbantották a két városrészt összekötő hidakat.
            A németek többször is próbáltak felmentő akciókat indítani, hogy segítsenek a védőknek, ám egyikük sem járt sikerrel, 
            annak ellenére, hogy a keleti fronton szolgáló német páncéloshadosztályok fele Magyarországon tevékenykedett. 
            Az akciók célja nem a védők kimenekítése volt, hanem újabb csapatok eljuttatása a városba. 
            <br>
            <br>
            <img src="fenykepek/budapestostrom.jpg" alt="Budapest ostroma" class="hu_masodikvh_kepek">
            <br>
            <br>
            Végül, Hitler parancsa ellenére, 
            a védők február 11-én este kitörési kísérletet tettek. Ennek során csupán egy maroknyi katona érte el a 
            baráti vonalakat, és a védelem parancsnokainak többsége is fogságba esett. A város 1945. február 13-án került végleg szovjet irányítás alá.
            Az ostrom alatt és után több tízezer civil lakost hurcoltak el a szovjetek kényszermunkára ("málenkij robot") 
            a fővárosból és környékéről, hogy teljesítsék Malinovszkij marsall 138 000 fős hadifogolyra vonatkozó jelentését. 
            A munkatáborokba deportált emberek többsége vagy évekkel később, vagy egyáltalán nem tért haza.
        </p>

        <br>

        <h3>Ideiglenes Nemzetgyűlés</h3>

        <div id="nemzetgyules">
            <img src="fenykepek/ideiglenesnemzetgyules.jpg" alt="ideiglenes nemzetgyűlés">
            <p>
                <br>
                A német megszállás alól felszabadított területeken újraindult az élet, és 1944. december 21-én Debrecenben megalakult az Ideiglenes Nemzetgyűlés, 
                majd pedig az Ideiglenes Nemzeti Kormány. Az új hatalom hadat üzent Németországnak, és Magyarország átállt a szövetségesek oldalára. 
                1945 áprilisára a szovjet csapatok kiszorították a német erőket Magyarországról.
            </p>
        </div>
        

        <p>
            <h3>Magyarország embervesztesége</h3>
            <br>
            A második világháború Magyarország számára több emberáldozattal járt, mint az első világháború, amely 660 821 fő életét követelte. 
            A teljes lakosság arányában Lengyelország, a Szovjetunió és Németország után Magyarország szenvedte el a legnagyobb népességveszteséget. 
            1941 és 1945 között a katonai veszteségek 350 ezer főre, a civil lakosság veszteségei 60–100 ezer főre, 
            a zsidó vagy annak minősülő lakosságé pedig több mint 400 ezer főre tehetők az 1941-es országhatárok között.
            A katonai veszteségek pontos meghatározása csak a rendszerváltozás után vált lehetségessé. 
            A világháborús szovjet hadijelentések és azok alapján készült hadtörténeti írások gyakran eltúlozták a német és magyar katonai veszteségeket. 
            Például Budapestre vonatkozóan 138 000 főnyi hadifogolyról számoltak be, 
            miközben a védőcsapatok létszáma körülbelül 79 000 fő volt, és ezek közül csaknem fele esett el.
        </p>

        
    </section>


</body>
</html>